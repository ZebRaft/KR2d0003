# -*- mode: mandoku-view; -*-
#+TITLE: 建康實錄
#+DATE: 2015-08-24 22:27:51.578534
#+PROPERTY: ID KR2d0003
#+PROPERTY: BASEEDITION WYG    
#+PROPERTY: JUAN 卷七
<pb:KR2d0003_WYG_007-1a>¶
欽定四庫全書¶
　建康實録卷七¶
　　　　　　　　　　　　　唐　許嵩　撰¶
　晉¶
　　顯宗成皇帝¶
成皇帝諱衍字世根明帝長子太寧三年三月立為皇¶
太子閏八月戊子明帝崩己丑太子即皇帝位尊皇后¶
庾氏為皇太后年㓜太后臨朝以司徒王導中書令庾¶
<pb:KR2d0003_WYG_007-1b>¶
亮輔政四年春正月丁亥朔大赦改元咸和元年文武¶
各進位二等京師百里内復一年租天下賜酺五日鰥¶
寡孤獨穀帛有差夏五月大水秋八月温嶠為平南將¶
軍江州刺史嶠表故吏部郎畢卓為長史(案三十國春/秋卓性嗜酒)¶
(太興末為吏部郎以酒廢職時比舍郎酒熟卓因夜竟/至甕所盗飲醉卧及旦主人見之曰畢吏部也乃命酒)¶
(飲盡醉而去父母惡之因取舡以貯酒於屋中卓甚喜/入酒中拍浮來徃達明飲之亦盡嘗謂人曰左手執蟹)¶
(螯右手持酒盃拍浮/酒池中足樂一生哉)九月尚書右僕射鄧攸卒贈光禄¶
大夫加金章紫綬　攸字伯道平陽襄陵人祖殷亮直¶
<pb:KR2d0003_WYG_007-2a>¶
彊正為淮南太守夢行水邉見一女子猛獸自後斷其¶
盤囊占者以為水邉女汝字也斷盤囊者新獸頭代故¶
獸頭也今不作汝陰當作汝南果遷汝南太守攸㓜以¶
孝德稱舉孝亷為吳王文學累遷河東太守永嘉末天¶
下大亂遇羯賊棄所生子而擕弟子綏走江東元帝以¶
攸為太子中庶子為吳郡太守攸載米之郡俸禄無所¶
受惟飲吳水人民飢者輙開倉賑而後報刑清政明百¶
姓恱之為中興良吏後稱疾去職郡常有送迎錢數百¶
<pb:KR2d0003_WYG_007-2b>¶
萬攸一無所受百姓争牽船泣留之船不得進攸乃夜¶
中發去吳人歌曰紞如打五鼓鷄鳴天欲曙鄧侯拖不¶
留謝令推不去入為吏部尚書久之遷尚書右僕射(晉/書)¶
(攸過江納妾甚寵之訊問其家屬說是北人遭亂憶父/母姓名乃攸之甥也攸感恨遂不畜妾後妻不復孕時)¶
(人為之語曰天道無知令鄧伯道無兒語曰此天道有/知也夫父子之道親親之義豈可忍而邀一時之假名)¶
(損人倫之大義安忍也/鄧伯道無兒天道有知)冬十月封魏武𤣥孫曹勱為陳¶
留王以紹魏後己巳庾亮誣南頓王宗陰與蘇峻謀叛¶
誅之貶其族為馬氏庚辰赦京師百里内五嵗已下刑¶
<pb:KR2d0003_WYG_007-3a>¶
甲申徴歴陽太守蘇峻為大司農峻不受命十一月壬¶
子大閱於南郊改定王侯國秩九分食之一時大旱自¶
六月不雨至於是月¶
二年春正月新除交廣寧三州諸軍事廣州刺史阮孚¶
卒　孚字遥集陳留人也父咸始平太守孚屬避亂渡¶
江中宗以為安東府叅軍蓬髪飲酒不以世務嬰心轉¶
丞相叅軍遷瑯琊王裒車騎府長史進拜㪚騎常侍孚¶
性既嗜酒嘗以金貂換酒後為所司彈劾帝宥之肅宗¶
<pb:KR2d0003_WYG_007-3b>¶
即位轉侍中吏部尚書稱疾就家用之尚書令郗鑒以¶
為非禮帝曰就用之誠不快不爾便廢才及肅宗不豫¶
温嶠入受顧命過孚家邀同行升車乃告曰主上大漸¶
江左危弱實藉羣賢共康世務卿時望所歸今欲屈卿¶
同受顧託孚不答固求下車嶠不許垂至宫門告嶠内¶
逼求暫下便徒歩還家初祖約好財孚好蠟屐同是累¶
而未判其得失有詣約見正料財物客至屏當不盡餘¶
兩小簏以著背後傾身障之意未能平或有詣阮正見¶
<pb:KR2d0003_WYG_007-4a>¶
自蠟屐因歎曰未知一生當著幾量屐神色甚閒暢於¶
是勝負始分咸和初拜丹陽尹時太后臨朝政出舅族¶
孚謂所親曰今江東雖累世而年數實淺主㓜時艱運¶
終百六而庾亮年少德信未孚以吾觀之將兆亂矣遂¶
苦求出王導等以孚䟱放非京兆尹才乃除交廣寧三¶
州刺史未至廣州卒於道時年四十九既而明年蘇峻¶
作逆識者以為知幾三月益州地震夏五月日有食之¶
䕶軍營牛生犢兩頭六足王導家羊生羔無後足冬十¶
<pb:KR2d0003_WYG_007-4b>¶
一月歴陽太守蘇峻豫州刺史祖約等舉兵於江西以¶
討庾亮為名十二月辛亥峻使其將韓晃入姑熟屠于¶
湖害于湖令陶馥宣城内史桓彜為晃所敗死之庚寅¶
京師戒嚴以䕶軍將軍中書令庾亮為征討都督詔加¶
振威將軍司馬流為左將軍帥衆拒峻前鋒戰於慈湖¶
流敗死之流字子玉國之宗室性懦怯不閑軍旅時率¶
水歩二千南上遇賊懼形於色臨陣方食不知口處問¶
左右吾口何在既而合戰軍敗遇殺¶
<pb:KR2d0003_WYG_007-5a>¶
三年春正月征西大將軍陶侃率江州刺史温嶠等下¶
援京師丁未蘇峻濟自横江登牛渚二月庚戌峻軍至¶
鍾山領軍卞壼率六軍與峻戰於山南王師敗績(案陣/圖云)¶
(蘇峻戰場在鍾山明慶寺前晉所謂/王師敗於陵西即吳大帝時陵也)峻因風放火進燒¶
青溪柵再破官軍卞壼羊曼周導陶瞻等皆死於柵下¶
遇害者數千人壼字望之濟陰寃句人也祖統父粹以¶
清辯鑒察稱兄弟六人並登宰府世號卞氏六龍𤣥仁¶
無䨇𤣥仁粹字也位中書令壼弱冠有名譽元帝鎮江¶
<pb:KR2d0003_WYG_007-5b>¶
左召為從事中郎委以選舉甚見親仗轉世子師居師¶
佐之任盡匡輔之節一府貴憚中興建遷太子詹事拜¶
御史中丞忠於事上權貴屏跡累位至尚書令明帝不¶
豫壼與王導同受顧命輔㓜主成帝即位羣臣進璽司¶
徒王導以疾不至壼正色於朝曰王公豈社稷之臣耶¶
大行在殯嗣皇未立寧是稱疾之時導聞之乃輿疾而¶
至及皇太后臨朝壼與庾亮對直省中共叅機要時王¶
導又稱疾不朝而私送車騎將軍郗鑒壼奏導虧法從¶
<pb:KR2d0003_WYG_007-6a>¶
私無大臣之節舉朝震肅壼裁斷切直幹實當官以褒¶
貶為己任勤於吏事然性不𢎞恪才不副意故為諸名¶
士所少而無卓爾優譽肅宗深噐之於諸大臣而最任¶
職阮孚嘗謂曰卿恒無閒泰常如含瓦石不亦勞乎壼¶
曰諸君以道德恢𢎞風流相尚鄙恡者非壼而誰時貴¶
遊子弟慕王澄謝鯤為達壼厲色於朝曰悖禮傷教罪¶
莫斯甚中朝傾覆實由於此欲奏推之王導庾亮不從¶
乃止然而聞者莫不折節時王導以勲德輔政成帝毎¶
<pb:KR2d0003_WYG_007-6b>¶
幸其宅嘗拜導婦曹氏侍中孔恒宻表不宜拜導聞之¶
曰王茂𢎞駑痾耳若卞望之之巖巖刁𤣥亮之察察戴¶
若思之峰岠當敢爾邪及蘇峻作逆詔以壼為都督加¶
領軍將軍峻自鍾山破王師進攻青溪柵壼與諸軍拒¶
之苦戰死之時年四十八二子眕盰見父沒相隨赴賊¶
同時見害眕盰母裴氏撫二子屍哭曰父為忠臣爾為¶
孝子夫何恨乎徴士翟湯聞而歎曰父死於君子死於¶
父忠孝之道萃於一門　羊曼字祖延太傅祜兄孫也少¶
<pb:KR2d0003_WYG_007-7a>¶
知名中宗鎮江左辟為丞相主簿歴晉陵太守王敦平¶
後代阮孚為丹陽尹蘇峻作亂加前將軍率文武守雲¶
龍門峻既破六軍與卞壼周導陶瞻等同見害(案晉書/曼性任)¶
(達與温嶠阮放等同志友善並為中興名士時州里稱/陳留阮放為宏伯高平郗鑒為方伯太山胡母輔之為)¶
(達伯濟陰卞壼為裁伯陳留蔡謨為朗伯阮孚為誕伯/高平劉綏為委伯而曼為䵬伯凡八人號兖州八伯期)¶
(古之八俊時朝士過江初拜官相飾供饌曼拜丹陽尹/客來早得佳設日晏而漸罄不復及精隨客早晩而不)¶
(問貴賤時莘固為臨海太守竟日皆美雖晩至者/猶獲盛饌今論者以固之豐腆不如曼之真率也)是月¶
峻又追敗庾亮於宣陽門内亮擕子弟與郭默趙𦙍上¶
<pb:KR2d0003_WYG_007-7b>¶
奔潯陽臨去謂侍中鍾雅曰以後事相委雅曰棟折榱¶
傾誰之責與亮曰今日之事不容復言卿當思効匡復¶
雅曰想足下不愧荀林父耳雅遂與司徒王導擁帝於¶
太極殿崧翼等侍左右峻兵麾戈接於帝座叱左右下¶
侍中禇翼曰蘇冠軍來覲至尊軍人豈得侵逼兵人遂¶
㪚下殿突入太后後宫逼辱妃后及左右侍人羣臣奔¶
竄百姓號泣震響京師丁巳峻矯詔大赦天下惟不免¶
庾亮兄弟以祖約為侍中太尉尚書令峻自為録尚書¶
<pb:KR2d0003_WYG_007-8a>¶
事驃騎大將軍以許柳為丹陽尹三月丙子皇太后庾¶
氏崩壬申葬明穆太后于武平陵后諱文君潁川鄢陵¶
人也性仁惠美姿儀元帝聞之娉為太子妃以德見重¶
肅宗即位為皇后帝即位尊為太后羣臣奏天子㓜沖¶
宜依漢和熹皇后故事臨朝后辭讓數四不得已而臨¶
朝攝萬機后兄中書令亮管詔命公卿奏事稱皇太后¶
陛下既而京都傾覆后見逼辱遂以憂崩時年三十二¶
夏五月乙未峻逼帝遷于石頭城帝哀泣升車羣臣歩¶
<pb:KR2d0003_WYG_007-8b>¶
從峻以倉屋為宫分遣管商張瑾等東冦錢塘吳縣(案/荀)¶
(崧傳成帝時崧子羡年七嵗隨崧在石頭峻甚憐之嘗/置羡於膝上羡歸謂其母曰請與兒一利刀子足以殺)¶
(賊母遽/掩其口)丙午征西大將軍陶侃江州刺史驃騎將軍温¶
嶠庾亮等帥舟師四萬旗鼓百里次于蔡洲六月諸軍¶
盡㑹石頭城西北賊盛未即决戰議於查浦築壘監軍¶
李根固爭曰查浦地下又在水南惟白石峻固修之滅¶
賊之術也侃等許之曰若壘不立卿當腰斬根引兵夜¶
修曉訖賊衆見壘大驚壬辰進軍白石九月戊申司徒¶
<pb:KR2d0003_WYG_007-9a>¶
王導奔於白石庚午陶侃率温嶠庾亮等陣於白石侃¶
使將軍楊謙以軍攻於石頭峻輕騎出戰謙詐北奔白¶
石壘峻逼之纔交鋒峻墜馬侃督護竟陵太守李陽臨¶
陣斬峻於白石陂岸至今呼此陂為蘇峻湖今在縣西¶
北十二里石頭城正北白石壘即在陂東岸庾亮命臠¶
峻肉焚其骨峻弟逸乃發亮父母墓斵棺焚屍初峻歴¶
陽外營將軍鼓自鳴如人弄槌峻手自破之曰我鄉土¶
時有此即城空矣俄而為亂夷滅此聽不聰之罰也(案/晉)¶
<pb:KR2d0003_WYG_007-9b>¶
(書紀蘇峻初營鍾山前祈鍾山之神許畫朱鬚紫蹄馬/碧盖朱絡車後郗鑒入援又祈鍾山神謂鑒曰蘇峻為)¶
(逆人神所憤當與蔣子文共談鋤之且峻亦祈/我豈可助之為虐今以䟽相示及案收而䟽見)峻字子¶
高長廣掖人少為書生年十八舉孝亷永嘉䘮亂所在¶
屯聚峻亦糾合徒衆結壘於本縣撫弱埋朽逺近感恩¶
歸者日盛皆推峻為主遂羣聚射獵於海邉青山中時¶
曽嶷領青州刺史惡其得衆將討之峻懼不敵泛海南¶
渡既至廣陵朝廷嘉其遠到累拜蘭陵相同討王敦逆¶
以功進使持節冠軍將軍歴陽内史加㪚騎常侍封邵¶
<pb:KR2d0003_WYG_007-10a>¶
陵公以江外之任寄之峻既有功於國威望漸著頗有¶
異圖時肅宗崩帝㓜委政宰輔䕶軍庾亮恐其兵彊難¶
制下優詔徴之峻素疑亮欲害己不應命朝廷使諷諭¶
之峻曰臺下云我欲反豈得活耶我寧山頭望廷尉不¶
能廷尉望山頭乃結祖約為亂以討庾亮為名遂舉兵¶
渡江破王師入宫城縱兵侵掠窮兇極暴殘酷無道光¶
禄勲王彬等皆被捶撻逼令負擔登蔣山裸剝士女哀¶
號之聲響振内外為陶侃温嶠等所破殺之峻司馬任¶
<pb:KR2d0003_WYG_007-10b>¶
讓復立峻弟逸為帥收兵保石頭十二月石勒破劉曜¶
於洛陽擒之關中大亂¶
四年春正月帝在石頭侍中鍾雅右衛將軍劉超等謀奉帝¶
出就陶侃營事覺遂使任讓將兵入收超雅帝持抱超等悲¶
泣曰還我侍中右衛讓不受詔殺雅等及峻平陶侃得任讓¶
不殺帝曰任讓是殺我侍中右衛者不可宥乃殺之雅字¶
彦胄潁川人超字世瑜瑯琊人少有志尚中興初為中書¶
舍人累拜中書侍郎穆后臨朝遷為射聲校尉時軍校無兵¶
<pb:KR2d0003_WYG_007-11a>¶
伍義興人多隨超超因統其衆以宿衞為君子營帝即¶
位與鍾雅俱為侍中帝遷幸石頭大雨超與雅歩衞左¶
右賊給馬惡而不騎丁卯賊將匡術以苑城歸順百官¶
赴之戊辰峻子碩引軍又攻宫城焚燒堂殿祕閤皆盡¶
城内大飢米斗萬錢庚午冠軍將軍趙𦙍大破祖約於¶
歴陽約奔石勒二月戊戌諸軍攻石頭李陽滕含大破¶
蘇逸於查浦含等奉帝幸温嶠舟乘輿反正羣臣頓首¶
號泣請罪甲午蘇逸以萬餘人東走延陵湖將入吳興¶
<pb:KR2d0003_WYG_007-11b>¶
將軍王允之追擒於溧陽初太寧中有童謡云大馬死¶
小馬餓高山崩石自破高山謂峻也石即峻小名也時¶
自正月雨至二月五十日及滅蘇峻黨後淫雨乃霽兵¶
火之後宫闕荒殘帝居止蘭臺甚卑陋欲宫建平園温¶
嶠議遷都豫章朝士及三吳之豪議都㑹稽司徒王導¶
獨曰建康古之秣陵帝皇所居孫仲謀劉𤣥德皆云王¶
者之宅不可改遂定議焉三月壬子論平賊功行賞以¶
陶侃為太尉封長沙公郗鑒為司空封南昌公温嶠為¶
<pb:KR2d0003_WYG_007-12a>¶
驃騎將軍開府儀同三司封始安公追贈死王事者贈¶
卞壼左光禄大夫餘各有差尚書郎𢎞納上議訟壼子¶
父三人同死國難詔改贈驃騎將軍諡忠貞夏四月乙¶
未驃騎將軍開府儀同三司江州刺史始安公温嶠薨¶
　嶠字太真司徒羡弟憺之子性聰敏有識量博學少¶
以孝悌稱起家為司𨽻都官從事奏彈無所避京師震¶
肅平北大將軍劉琨請為叅軍為琨謀主琨所憑恃焉¶
及二都傾覆元帝初鎮江左琨誠繫王室謂嶠曰昔班¶
<pb:KR2d0003_WYG_007-12b>¶
彪識劉氏之復興馬援知漢光之可輔今晉祚雖衰天¶
命未改吾欲立功河朔使卿延譽江南乃以嶠為左長¶
史檄告華夷使嶠奉表勸進嶠至引見帝具陳琨忠誠¶
因說社稷無主天人係望辭㫖慷慨舉朝屬目王導周¶
顗等並與親善時江左草創綱維未舉嶠殊以為憂及¶
見王導共談世務歡然曰江左自有管夷吾復何慮因¶
屢求反命不許除㪚騎侍郎累遷太子中庶子太子深¶
重之與為布衣之交肅宗即位拜侍中叅綜機宻尋轉¶
<pb:KR2d0003_WYG_007-13a>¶
中書令帝倚為棟梁之任王敦忌之請為左司馬嶠謬¶
為誠敬深結錢鳳詐立聲譽毎曰錢世儀精神滿腹鳳¶
悅之丹陽尹缺敦表以嶠為丹陽尹因餞㑹嶠自起行¶
酒至鳳未及飲嶠偽為醉以手板撃鳳幘墜作色曰錢¶
鳳何人温太真行酒而敢不飲敦以為醉故兩釋之及¶
去即路鳳入說敦曰嶠於朝廷甚宻未可信也敦曰太¶
真昨醉小加聲色豈得以此便為䜛貳由是鳳謀不行¶
而嶠還都遂陳敦之逆狀請為之備敦聞與王導書曰¶
<pb:KR2d0003_WYG_007-13b>¶
太真别來幾曰作如此事因舉兵表誅姦臣以嶠為首¶
敦平後封建寧縣公帝即位與王導郗鑒庾亮陸&KR0110;卞¶
壼等同受顧命輔㓜主時蘇峻藏禍歴陽陶侃威重荆¶
楚朝廷以西夏為虞故使嶠為形援出為江州刺史鎮¶
武昌下車親祭徐孺子之墓收名賢在鎮見王敦畫像¶
曰豈有天子之賊而圖形於都下令削去之及蘇峻作¶
逆京師不守嶠慟哭使督䕶王愆期要陶侃下討峻推¶
侃為盟主鉦皷連于百里直指石頭侃屯蔡洲沙浦嶠¶
<pb:KR2d0003_WYG_007-14a>¶
屯沙門浦義軍屢戰失利又食盡陶侃怒欲西歸嶠固¶
止侃曰要一戰决之乃平峻進録尚書讓不受固辭還¶
藩因行至牛渚水深不可測嶠乃燒犀角而照之湏臾¶
見水族竒恠異狀或乘車馬著赤衣者其夜夢人謂曰¶
與君幽㝠道别何苦相照嶠甚惡之先有齒疾因㧞之¶
中風至鎮卒時年四十二江州士庶莫不相顧而泣初¶
葬豫章朝廷追思之乃為造大墓迎還葬元明二陵北¶
幕府山之陽二子放之式之秋七月詔復遭賊郡縣租¶
<pb:KR2d0003_WYG_007-14b>¶
稅三年九月石勒將石季龍盡屠上邽滅劉氏大小黨¶
族三千餘人冬十月廬山崩是嵗天裂西北有聲如雷¶
徴西中郎將郭默為右將軍默過江州刺史劉𦙍不禮¶
送豚一頭酒五斗默怒投于江遂矯詔入城殺𦙍表送¶
首京師¶
五年春正月己亥朔大赦除諸將任子(案吳書時諸將/屯戍並留任其)¶
(子為立一館名任子館地在宋樂遊苑西對今棲/𤣥寺門平澤内晉有江左其制不改至此年除之)庚子¶
司徒王導以黙驍勇專殺方州懼其為亂表黙為豫州¶
<pb:KR2d0003_WYG_007-15a>¶
刺史使鎮武昌太尉陶侃聞默害劉𦙍曰此必詐也即¶
督西陽太守鄧伯山水陸討之與導書曰郭默殺方州¶
即用為方州有人殺宰相即用為宰相乎遂屠默斬其¶
父子(案晉書郭默妻兄陸嘉取官米餉妹默以為違法/欲殺嘉嘉懼奔趙默遂殺妻以明無私黙河内淮)¶
(人/)二月己巳㑹稽太守王舒表獻銅漏刻詔置端門西¶
塾之西夏五月石勒將劉徴冦南沙害都尉許儒　儒¶
字思行高陽人祖勛吳御史中丞父延河間相儒㓜而¶
立行清素忠烈有曽閔之性早丁母艱在殯遇兇賊放¶
<pb:KR2d0003_WYG_007-15b>¶
火儒抱柩悲號賊為救火保䕶之所居一里頼全起復¶
為郡功曹元帝宅江左澄洗九流妙於選舉為司徒叅¶
軍出為南沙都尉縣為石勒所冦遇害六月詔初稅田¶
畆三升秋八月石勒僣即皇帝位於襄國使其將郭敬¶
冦襄陽中州流人悉降于勒九月作新宫始繕苑城修¶
六門(案苑城即建康宫城六門案地輿志都城周二十/里一十九歩本吳舊址晉江左所築但有宣陽門)¶
(至成帝作新宫始修城開陵陽等五門與宣陽為六今/謂六門也南靣三門最西曰陵陽門後改名為廣陽門)¶
(門内有古尚方世謂之尚方門次正中宣陽門本吳所/開對苑城門世謂之白門晉為宣陽門門三道上起重)¶
<pb:KR2d0003_WYG_007-16a>¶
(樓懸楣上刻木為龍虎相對皆繡栭藻井南對朱雀門/相去五里餘名為御道開御溝植槐柳次最東開陽門)¶
(東靣最南清明門門三道對今湘宫寺巷門東出清溪/港橋正東靣建春門後改為建陽門門三道尚書官舍)¶
(在此門内直東今興業寺後東度清溪菰首橋唐景雲/年中江寧縣令陸彦恭於縣東門金華坊東通清溪乃)¶
(廢菰首橋路而於興業寺門前開大道造金華橋清溪/通潤州驛正西南西明門門三道東對建春門即宫城)¶
(大司馬門前横街也正北靣用宫城無别門苑城即吳/之後苑也一名建平園都城雖經五代而門墻則互有)¶
(修改事/具下卷)冬十月駕幸司徒王導宅置酒大㑹下車入門¶
先拜十一月平西將軍庾亮表獻嘉橘一蔕十二實是¶
嵗無麥禾天下大饑凉州刺史西平公張駿稱臣於石¶
<pb:KR2d0003_WYG_007-16b>¶
勒¶
六年春正月戊午以運漕不繼發王公以下千餘丁各¶
運米六斛二月丙子追贈故南沙都尉許儒高涼太守¶
諡曰貞侯三月壬戌日有蝕之癸未詔舉賢良直言之¶
士夏六月錢唐民豭豕産兩子皆人靣狀如人其身猶¶
豕異之甚也是嵗江州刺史應詹卒　詹字思遠汝南¶
南頓人也魏侍中璩之孫詹㓜孤以孝聞家富於財年¶
又稚弱請族人共居委其資産世賢焉及長質素司徒¶
<pb:KR2d0003_WYG_007-17a>¶
何劭見之曰君子哉若人初辟公府掾累遷南平太守¶
時王澄為荆州刺史洛陽傾覆詹流涕勸澄赴援馳檄¶
四方辭義壯烈見者慷慨而澄竟不從及武陵溪蠻反¶
澄假詹天門武陵軍事詹巡撫諸蠻召問酋長所欲蠻¶
感德義數郡無虞後與陶侃破杜弢於長沙賊多金寳¶
詹一無所取惟收圖書王敦表為益州刺史移鎮巴東¶
士庶攀車號泣而送俄遷後將軍徴拜光禄勲及王敦¶
作逆明帝問詹計以詹為都督前鋒軍事賊平遷江州¶
<pb:KR2d0003_WYG_007-17b>¶
刺史封觀陽縣侯在州疾篤與陶侃申情好勸勵力朝¶
廷以報㓜主卒時年五十三諡為烈(案晉書詹初與京/兆韋泓為友詹卒)¶
(泓製朋友之服哭之宿草追趙武祀/程嬰公孫杵臼之義祭詹終身也)¶
七年秋七月詔諸養禽獸之屬損費者多一切除之太¶
尉陶侃遣子平西叅軍斌與南中郎將桓宣攻石勒將¶
郭敬破之克樊城竟陵太守李陽㧞新野襄陽因而戍¶
之冬十一月壬子朔進陶侃為大將軍詔舉賢良方正¶
直言是月新宫成署曰建康宫亦名顯陽宫開五門南¶
<pb:KR2d0003_WYG_007-18a>¶
靣二門東西北各一門(案圖經即今之所謂臺城也今/在縣城東北五里周八里有兩)¶
(重墻案修宫苑記建康宫五門南靣正中大司門世所/謂章門拜章者伏於此門待報南對宣陽門相去二里)¶
(夾道開御溝植槐柳世或名為闕門南靣近東閶闔門/後改為南掖門門三道世謂之天門南直蘭宫西大路)¶
(出都城門陽門正東靣東掖門正南平昌門門上有爵/絡世謂之冠爵門南對南掖門第三重宫墻南靣端門)¶
(夾門兩大鼓在兩塾之南並三丈八尺圍用開閉城門/日中晡時及曉並擊以為節夜又擊之持更其一者本)¶
(在會稽雷門相傳云洛陽舊物打之聲應洛陽城孫恩/之亂軍人斬破有䨇鶴飛去爾後不復鳴義熈中始取)¶
(還置於北門其東西門不見名其宫城西南角外本有/池名清遊池通城中有樂賢堂並肅宗為太子時所作)¶
(蘇峻之亂宫室皆焚毁惟此堂獨存其西掖門外南偏/突出一丈許長數十丈地時百度多闕但用茆苫議以)¶
<pb:KR2d0003_WYG_007-18b>¶
(除官身各出錢二千充修/宫城用自晉自陳遂廢)十二月帝遷于新宫¶
八年春正月辛亥朔朝萬國於新宫四夷列次帝詔曰¶
昔長虵縱暴宫室焚蕩元惡雖剪未暇營築有司屢陳¶
朝㑹逼狹遂作斯宫子來之勞不日而成之既獲臨御¶
大饗羣后九賓充庭百官象物知君子勤禮小人盡力¶
矣思蠲宻網咸同斯惠其大赦天下五嵗刑以下令諸¶
郡舉力人能負千五百斤已上者丙子石勒使致賂詔¶
焚之是月改苑倉為太倉(案吳時苑城内有倉名苑倉/亦名倉城至此治苑為宫惟)¶
<pb:KR2d0003_WYG_007-19a>¶
(倉不改在西掖門/内是年改名焉)四月以束帛禮髙士郭文舉處士翟¶
湯　湯字道深尋陽人篤行亷潔不屑世事永嘉末冦¶
害相仍湯隠於尋陽南山盗不犯境始安太守干寳與¶
湯通家遣船米餉湯勅吏云翟公亷讓卿致書訖便委¶
船歸使者依㫖湯得船米乃貨易取絹遂附還寳寳益¶
愧焉庾亮表之徴為國子博士不就年七十三卒於家¶
(晉書髙士傳郭文字文舉河内軹人也少好山水尚嘉/遁常遊名山歴華隂觀石室洛陽陷入吳興餘杭大辟)¶
(山中倚木于樹苫覆其上而居焉時猛獸為暴文獨宿/十餘年竟無所害恒著鹿裘葛巾採竹葉木實買鹽米)¶
<pb:KR2d0003_WYG_007-19b>¶
(以自供人或賤價取之亦即與之遇有猛獸殺鹿於文/庵側文以語人人賣得錢分文文曰若取自取何以相)¶
(語聞者歎服又有一獸向文張口文為㧞去其鯁骨而/去明旦致一鹿於室前毎有寄宿者文為之汲水無勌)¶
(色餘杭縣令顧颺與葛洪造之颺使致韋袴褶文不納/颺使置室中乃至爛於户内竟不服用王導為相使迎)¶
(至京師於西園築臺置之今廢冶城中平墩見在朝士/咸共觀之文頽然箕踞傍若無人温嶠嘗問曰人皆有)¶
(六親相娯先生棄之何也文曰遭世亂耳人問飢而思/食壯而思室自然之性先生獨無情乎文曰情由憶生)¶
(不憶則無情又曰先生獨處窮山若疾遭命不為烏鳥/食乎文曰埋藏者亦為螻蟻所食又曰猛獸害人先生)¶
(獨不畏乎文曰人無害獸之心獸豈有害人之意乎又/曰茍時有不寧身不得安今將用先生以濟時若何文)¶
(曰山草之人安能佐時永昌中大疫文亦病王導遺藥/文曰命不在藥夭夀時也居冶城七年一旦忽求還山)¶
<pb:KR2d0003_WYG_007-20a>¶
(導不聽乃逃歸臨安及蘇峻作逆而臨安獨全人以為/知幾自此不復語但舉手指麾及病篤臨安令萬寵候)¶
(之問先生可得幾日文三舉手果十五日而終既葬於/座中有木數片反覆書之上曰金雄記下曰金雌詩詩)¶
(著地爛皆毁不識金雄之/記言將來事多有驗也)夏五月有星隕于肥鄉數一¶
麒麟騶虞見于遼東秋七月石勒死子𢎞嗣立是嵗作¶
北郊於覆舟山之陽制度一如南郊(案地志今縣東八/里湖溝後東近青)¶
(溪其西即藥園地義熈中盧循反劉裕/築藥園壘即此更西即吳時任子館也)¶
九年春正月隕石於凉州數二二月丁卯加張駿為大¶
將軍夏六月蜀李雄死其兄子班嗣偽位乙卯使持節¶
<pb:KR2d0003_WYG_007-20b>¶
侍中太尉都督荆江等八州軍事荆江二州刺史長沙¶
郡公陶侃薨於樊谿　侃字士行本鄱陽人吳平徙家¶
廬江之尋陽少孤貧為縣吏鄱陽孝亷范逵嘗過侃時¶
倉卒無以待賔其母乃截髪易酒撤薦飯馬逵重之言¶
於廬江太守張䕫夔召為督郵遷主簿復察孝亷至洛¶
陽除郎中後㑹荆州刺史劉𢎞之官辟侃信用累至江¶
夏太守時陳敏據揚州令弟恢率軍西上侃拒之以運¶
船為戰艦或言不可侃曰用官物討官賊何為不可遂¶
<pb:KR2d0003_WYG_007-21a>¶
破恢等後以母憂去職嘗有二客來弔不哭而退化為¶
䨇鶴冲天而去及中宗即位江左加龍驤將軍武昌太¶
守時益州刺史杜弢舉兵反破荆州刺史周顗失據侃¶
率衆救之謂衆將曰此賊必更歩向武昌吾宜還城卿¶
等誰能忍饑鬪邪部將吳寄曰要欲十日忍饑晝當擊¶
賊夜分捕魚可足以相濟侃曰卿健將也賊果來攻侃¶
擊破之遣叅軍王貢告㨗於王敦敦以荆州多難用王¶
貢說表侃為荆州刺史鎮沔江尋為杜曽所破坐免以¶
<pb:KR2d0003_WYG_007-21b>¶
白衣領職佐史爭上䟽理之復官率周訪等進討杜曽¶
初王貢以矯命恐獲罪遂投杜曽至是賊衆離阻貢將¶
出挑戰侃遥謂曰杜弢為益州吏盗用庫錢父死不奔¶
䘮卿本佳人何為隨之天下寧有白頭賊乎貢初横脚¶
馬上聞侃言改容下脚辭色甚順侃截髪為信貢遂來¶
降弢曽等大敗王敦忌侃功左轉為廣州刺史時温邵¶
作梗嶺外諸將請討之侃笑曰吾威名已著何事遣兵¶
但一函紙自足耳於是下書諭之邵懼而走追獲於始¶
<pb:KR2d0003_WYG_007-22a>¶
興以功封柴桑侯侃在州無事輙朝運百甕於齋外暮¶
運入於齋内人或問之答曰吾方致力中原過爾優逸¶
恐不堪事及王敦反詔侃領江州刺史敦平進都督荆¶
雍梁益州諸軍事荆州刺史荆郢士女莫不相慶侃性¶
聰敏勤於吏職終日危坐事有萬端曽不遺漏遠近書¶
䟽皆手自答筆翰如流未嘗壅滯引接䟱遠門無停賓¶
常語人曰大禹聖者乃惜寸陰至於衆人當惜分陰豈¶
可遊逸生無益於時死無聞於後是自棄也諸叅佐或¶
<pb:KR2d0003_WYG_007-22b>¶
以談戱廢事者乃命取其酒噐及蒱博之具悉投之於¶
江中曰樗蒱者牧猪奴戲耳老莊浮華非先王之法言¶
不可行也君子當正其衣冠攝其威儀何有亂頭蓬首¶
自謂宏達有奉饋者皆問其所由若力作所致雖㣲必¶
嘉慰賜三倍若非理者則切厲還饋辱之嘗出行見人¶
持一把未熟稻侃問用此何為人云道傍所見聊取之¶
耳侃怒曰汝既不佃而戲盗人稻執而鞭之百姓於是¶
勤農家給人足暨蘇峻作逆京都不守平南將軍温嶠¶
<pb:KR2d0003_WYG_007-23a>¶
要侃同赴朝廷侃恨肅宗崩不在顧命之列言形於色¶
謂嶠曰吾疆場外將不敢越局嶠固請之推為盟主侃¶
便戎服既平峻於石頭庾亮用温嶠謀詣侃拜謝侃遽¶
止之曰庾元規乃拜陶士行耶王導入石頭城令取故¶
節侃笑曰蘇武節似不如是導有慚色以平峻功進侍¶
中太尉改封長沙郡公加都督交廣寧七州軍事移鎮¶
巴陵後平襄陽拜大將軍劒履上殿入朝不趨讃拜不¶
名上表固讓薨時年七十六贈大司馬侃在軍四十一¶
<pb:KR2d0003_WYG_007-23b>¶
年雄毅明斷自南陵至於白帝數千里道不拾遺侃性¶
纎宻頗類趙廣漢在武昌時課諸營種柳都尉夏施盗¶
植於已門侃行駐車問曰此武昌官柳何因在此施惶¶
怖謝罪時殷浩庾翼等皆為佐吏武昌號為多士侃飲¶
酒毎有定限嘗㑹歡有餘而限已竭浩等勸更少進終¶
不許時梅陶與親人曹識書曰陶公機神明鑒似魏武¶
忠慎勤勞似孔明陸抗諸人不能及謝安石毎云陶公¶
用法恒得法外意侃少時漁於雷澤得一織梭以挂于¶
<pb:KR2d0003_WYG_007-24a>¶
壁有頃雷雨自化為龍而去又嘗夢身生八翼飛而上¶
天見天門九重已入其八唯一門不開閽者以杖撃之¶
折其左翼及寤左腋猶痛又如厠見一人朱衣介幘斂¶
板曰以君長者故相報君後當為公位至八州都督及¶
統八州握强兵據上流潜有窺窬之志每思折翼之祥¶
自抑而止子十七人惟洪瞻夏琦旗斌稱範岱見於史¶
餘不見録時大旱詔太官徹膳省刑恤孤寡貶費節用¶
冬十一月石季龍殺石勒太子𢎞而自立為天王于鄴¶
<pb:KR2d0003_WYG_007-24b>¶
十二月侍中顧和議奏舊冕有十二旒皆用玉珠今用¶
雜珠等非禮若不能用玉可用白璇帝納之¶
十年春正月庚午朔帝加元服大赦改元為咸康元年¶
増文武位一等大酺三日賜鰥寡孤獨不能自存者米¶
五斛甲戌詔太常改冕旒飾用玉珠(案江表記自晉中/興東遷舊章多闕)¶
(而冕旒飾以翡翠珊瑚及雜珠等/至此顧和始奏帝詔太常改之)二月甲子帝親臨釋¶
奠夏四月石季龍冦歴陽詔加司徒王導大司馬假黄¶
鉞都督征討諸軍事以禦之癸丑帝親觀兵於廣陽門¶
<pb:KR2d0003_WYG_007-25a>¶
令諸將分戍(案晉書成帝紀觀兵於廣莫門案宮苑記/晉時未有廣莫門據此成帝觀兵是廣陽)¶
(門本史誤耳至宋永初中始改宫城北平昌門為廣莫/門廣陽門在今縣城東一里半都城南靣西門也其時)¶
(石季龍既冦歴陽兵/亦不歴北門出也)秋七月白虹貫日八月乙丑荆州¶
長沙武陵龍陽等三縣大水漂屋室殺人損秋稼時帝¶
幼沖權在下之罰也十月乙未朔日有食之是嵗大旱¶
㑹稽餘姚尤甚米一斗五百價人相賣¶
二年春正月彗星見於奎二月算軍用稅米空懸五十¶
餘萬碩尚書謝褒已下免官辛亥立皇后杜氏大赦増¶
<pb:KR2d0003_WYG_007-25b>¶
文武位一等三月㪚騎常侍干寶卒　寶字令升新蔡¶
人少勤學中宗即位以領國史累遷㪚騎常侍修晉紀¶
上自宣帝迄于建興凡五十三年成二十卷辭簡理要¶
直而能婉世稱良史初父亡有所幸婢母忌之乃殉葬¶
後十餘年母䘮開冡合葬殉婢仍活取嫁之因問幽㝠¶
考校吉凶悉驗遂著搜神記三十卷將示劉惔惔曰卿¶
可謂鬼之董狐也(案三十國春秋是年天台令蘇韶卒/卒後韶弟節見韶乘馬晝日而行著)¶
(黒介幘黄綵單衣節問曰兄何由來韶曰欲改葬節因/問幽㝠之事韶曰死者為鬼俱行天地之中在人間而)¶
<pb:KR2d0003_WYG_007-26a>¶
(不與生者接顔回卜商今見為修文郎死之與生畧無/有異死虚生實此有異耳節曰死者何故不復歸其尸)¶
(乎對曰譬若㫁兄一臂以投地就剝削之於兄有患否/死者屍骸亦如此也節曰厚葬爽塏死者樂乎韶曰何)¶
(樂之有節曰若然兄何故改葬/韶曰述生時事耳言終而不見)夏四月皇后見於太廟¶
秋七月詔賓禮三恪立周漢之後冬十月更作朱雀門¶
新立朱雀浮航航在縣城東南四里對朱雀門南度淮¶
水亦名朱雀橋(案地志本吳南津大吳橋也王敦作亂/温嶠燒絶之遂權以浮航徃來至是始)¶
(議用杜預河橋法作之長九十/歩廣六丈冬夏隨水高下也)是嵗徐州刺史刁彜上¶
書訟父協功德朝廷議詔贈本官祭以太牢　協字𤣥¶
<pb:KR2d0003_WYG_007-26b>¶
亮渤海饒安人也少好經籍博聞彊記釋褐濮陽王文¶
學永嘉初累遷河南尹未拜避難渡江元帝鎮江左用¶
之為鎮東軍諮祭酒中興初拜尚書左僕射于時朝廷¶
草創憲章未立以協乆在中朝諳練舊事凡所制度儀¶
注皆禀於協焉太興初進位尚書令協為人性剛悍與¶
物多忤毎崇上抑下故為王氏所疾又好使酒放肆侵¶
毁公卿見者莫不側目然悉力盡心志在匡救元帝甚¶
信任之以奴為兵取將吏客使轉運皆協所建衆庶怨¶
<pb:KR2d0003_WYG_007-27a>¶
望及王敦構逆上表罪協帝使督六軍出拒王敦王師¶
敗績協與劉隗俱見帝於太極東除帝執協隗手流涕¶
嗚咽勸令避禍乃給協等人馬使自為計協年老不堪¶
乘騎又素無恩於下從者皆委之行至江乘縣東為人¶
所殺送首於王敦中宗痛之宻捕送首者誅之敦平後¶
以協出奔不在贈例而貶本官至是子彜上書訟之執¶
事庾冰下議追贈本官¶
三年春正月辛卯詔立太學於淮水南在今縣城東南¶
<pb:KR2d0003_WYG_007-27b>¶
七里丹陽城東南今地猶名故學夏六月旱地生毛冬¶
十月丁卯慕容皝自立為燕王¶
四年夏四月蜀將李壽殺李期僣即偽位國號漢六月¶
改司徒為丞相以太傅王導領之秋八月丙午分寧州¶
置安州¶
五年秋七月使持節侍中丞相領揚州刺史始興公王¶
導薨　導字茂𢎞瑯琊臨沂人祖覽父裁導少有風鑒¶
識量清遠陳留高士張公見而竒之謂其從兄敦曰此¶
<pb:KR2d0003_WYG_007-28a>¶
兒容貌志氣將相才也㓜與元帝尤善在洛陽常勸帝¶
歸藩見天下將亂遂推心奉戴有興復之志及徙鎮建¶
鄴吳人不附居月餘士庶莫有至者導患之㑹敦來朝¶
導謂敦曰瑯琊王仁德雖厚而名論猶輕兄威風已振¶
宜有以匡濟者㑹三月上已帝親觀禊乘肩轝具威儀¶
敦導及諸名賢皆騎從之吳人紀贍顧榮賀循皆江南¶
之望竊覘之見其如此咸驚懼乃相率拜於道左導因¶
進計帝乃使導躬造循榮等由是吳㑹風靡百姓歸心¶
<pb:KR2d0003_WYG_007-28b>¶
自此之後漸相崇奉君臣之禮始定導為政務在清浄¶
匡主寧邦尤見委託情好日隆朝野傾心號為仲父帝¶
常從容謂導曰卿吾之蕭何也初桓彜過江見朝廷㣲¶
弱謂周顗曰我以中州多故來此欲求全活而衰弱如¶
此將何以濟憂懼不樂徃見導極談世事退謂顗曰向¶
見管夷吾無復憂矣時渡江人士毎至暇日相要出新¶
亭歡宴周顗中坐而歎江山之異相對而泣導愀然變¶
色曰當共戮力王室尅復神州何至作楚囚而相對泣¶
<pb:KR2d0003_WYG_007-29a>¶
邪衆收淚謝之及中宗即晉王位累遷都督中外諸軍¶
事領中書監録尚書事帝登尊位進侍中司空尋代賀¶
循領太子太傅時中興草創未置史官因祖約舉王隱¶
導始啟立典籍頗具時議欲立石闕於宫門未定後導¶
隨駕出宣陽門乃遥指牛頭峯為天闕中宗從之(案地/記至)¶
(今此山名天闕山自朱雀南出治御道四十里到此山/天寳初改名為仙窟山山南有芙蓉峯峯北有大石如)¶
(卧鼓其石中空可坐數十人其高九尺上下有小石子/吳之時人呼為石鼓其山西峯中有石窟不測深淺古)¶
(老相傳云辟支佛出所梁武帝於窟穴下置寺名曰仙/窟寺窟有一石鉢盂莫知所由來形狀甚古唐神龍初)¶
<pb:KR2d0003_WYG_007-29b>¶
(鄭克俊取將入長安/及開善寺誌公屐也)及劉隗用事導漸見䟽遠肅宗即¶
位平王敦後進封始興郡公位太保司徒如故劒履上¶
殿入朝不趨賛拜不名受顧託之重帝即位給班劒鼓¶
吹羽葆蓋及石勒侵阜陵又石季龍掠騎至歴陽俱加¶
大司馬假黄鉞出討之賊退解大司馬轉中外大都督¶
位太傅又拜丞相依漢制罷司徒官以并之導善於因¶
事雖無日用之益而嵗計有餘時帑藏空竭庫中惟有¶
練數千匹賣之不售而國用不足導患之與朝賢俱制¶
<pb:KR2d0003_WYG_007-30a>¶
練布單衣於是士庶翕然競服之練遂踊貴端至一金¶
帝既㓜沖見導每拜又嘗與導書手詔則云惶恐言中¶
書作詔則曰敬問導妻曹氏性妬導令别修館以安衆¶
妾曹氏知將徃焉導恐妾被辱遽令命駕將恐遲之以¶
所執塵尾柄驅牛而進司徒蔡謨聞之戲導曰朝廷欲¶
加公九錫導不之覺但謙退而已謨曰不聞餘物惟有¶
短轅犢車長柄麈尾導大怒及庾亮出鎮於外以帝舅¶
故執朝權而趨向者多歸之導不能平嘗遇西風塵起¶
<pb:KR2d0003_WYG_007-30b>¶
輙舉扇自蔽徐曰元規塵汚人自漢魏已來羣臣不出¶
拜山陵導以元帝睠同布衣毎一崇進皆就拜不勝悲¶
涕由是詔百官拜陵自導始也薨時年六十四子悅嗣¶
(案晉書導有六子悅怡協洽劭薈悅位中書侍郎性儉/素帳下有甘果爛敗導令棄之謂婢曰無使大郎知也)¶
(悅嘗與導奕碁争道導笑曰相與有𤓰葛郍得為爾耶/初王敦構逆導憂覆族使郭璞筮之曰吉無不利淮水)¶
(絶王氏滅後子孫繁衍/竟如璞言淮即秦淮也)八月壬午復改丞相為司徒司¶
空庾亮領之辛酉以䕶軍將軍何充録尚書事辛酉侍¶
中太尉南昌公郗鑒薨　鑒字道徽高平金鄉人漢御¶
<pb:KR2d0003_WYG_007-31a>¶
史大夫慮之𤣥孫鑒少孤貧博覽經籍躬耕壠畆吟咏¶
不倦以儒雅著名惠帝累拜中書侍郎以世亂辭鄉里¶
將親屬避難於魯之嶧山中宗鎮江左承制假龍驤將¶
軍兖州刺史鎮鄒山太寧初王敦專制内外危逼謀仗¶
鑒為外援拜安西將軍都督揚州江西諸軍事假節鎮¶
合肥王敦忌之表為尚書令及敦使錢鳳王含入逼京¶
都衆議以苑城小不固勸大駕自出距戰鑒不許敦平¶
後奏免錢鳳母年八十不坐帝即位與王導等同受顧¶
<pb:KR2d0003_WYG_007-31b>¶
命挾輔少主咸和初領徐州刺史蘇峻反進位司空與¶
郭默還丹徒立大業曲阿庱亭三壘拒賊東入之兵峻¶
平遷太尉將拜謂所親曰平生意不及此值世紛紜遂¶
至今日尋以疾上䟽遜位薨時年七十一子愔曇(案晉/書初)¶
(鑒屬永嘉䘮亂在鄉里甚窮餒鄉人以鑒名德共飴之/時兄子邁外孫周翼並小常携之就食鄉人曰各自饑)¶
(困以君賢欲共相濟耳恐不能兼有所存鑒已後獨徃/食食訖以飰著兩頰邉還吐與二兒後並獲存鑒之薨)¶
(也翼時為剡縣令翼追撫養之/恩乃棄官歸席苫心䘮三年也)是時始用磚壘宫城而¶
創構樓觀¶
<pb:KR2d0003_WYG_007-32a>¶
六年春正月庚戌以庾翼為安西將軍都督江荆司雍¶
梁益六州諸軍事荆州刺史將發獻玉柄毛扇帝疑其¶
故物侍中劉劭進曰柏梁雲構匠石先居其下管絃繁¶
奏鍾䕫先聽其音稚恭之進扇以好不以新帝大悅二¶
月燕王慕容皝大破石季龍將石成於遼西獻㨗于京¶
師秋七月乙卯初依中興故事朔望聽政于東堂是月¶
征西將軍都督江荆豫益梁雍六州諸軍事司徒永昌¶
公庾亮薨　亮字元規明穆皇后兄父琛字子美以建¶
<pb:KR2d0003_WYG_007-32b>¶
威將軍過江為㑹稽太守卒於丞相軍諮祭酒亮美姿¶
容善談論性好莊老風格峻整動由禮節閨門之内不¶
肅而成時人或以為夏侯太初陳長文之倫也年十六¶
東海王越辟為掾不就隨父在㑹稽嶷然自守時人皆¶
憚其方嚴莫敢造之元帝鎮江左聞其名辟為西曹掾¶
及引見風情都雅過於所望甚器重之由是娉其妹為¶
太子妃中興初拜中書郎領著作侍講東宫累遷給事¶
中黄門侍郎㪚騎常侍時王敦在蕪湖帝使亮詣敦籌¶
<pb:KR2d0003_WYG_007-33a>¶
事敦與亮談論不覺改席而前退而歎曰庾元規賢於¶
裴頠遠矣肅宗即位進中書監亮上䟽讓曰臣凡庸固¶
陋偷榮昧進臣領中書則示天下以私矣悠悠六合皆¶
私其姻人皆有私則天下無公矣是以前後二漢咸以¶
抑后黨安進婚族危向使西京七族東京六姓皆非姻¶
族各以平進縱不悉全决不盡敗今之盡敗更由姻妮¶
臣歴觀外戚或居權寵四海側目事有不允罪不容誅¶
身既招殃國為之弊其故何耶由姻媾之私羣情之所¶
<pb:KR2d0003_WYG_007-33b>¶
不能免是以䟱附則信姻進則疑疑積於百姓之心則¶
禍成於重閨之内矣此皆徃代成鑒可為寒心夫萬物¶
之所不通聖賢因而不奪冒親以求一寸之用未若防¶
嫌以明至公今恭命則愈違命則苦臣雖不達幸察愚¶
心帝納其言而止時王敦有異心亮憂懼以疾去官尋¶
代王導為中書監敦平後與王導受遺詔輔㓜主復進¶
中書令太后臨朝政事一决於亮時陶侃祖約以不在¶
先帝遺詔内疑亮刪除並有怨言亮懼亂出温嶠為江¶
<pb:KR2d0003_WYG_007-34a>¶
州刺史仍修石頭以偹之㑹南頓王宗謀廢執政亮殺¶
宗而廢宗兄羕宗帝室近屬羕國族元老又先帝保傅¶
天下咸以亮翦削宗室瑯琊人卞咸宗之黨也與宗俱¶
誅咸兄闡亡奔蘇峻亮符峻送闡而峻保匿之峻多納¶
亡命專用威刑亮知峻必亂徴為大司農舉朝謂之不¶
可亮不從及峻舉兵反至于京都亮携其三弟懌條翼¶
等南奔温嶠與嶠共推陶侃為盟主侃素有憾于亮下¶
至尋陽議者咸謂侃欲誅執政以謝天下亮甚懼及見¶
<pb:KR2d0003_WYG_007-34b>¶
侃引咎自責風止可觀侃不覺釋然乃謂亮曰君侯修¶
石頭以擬老子今日反見求耶便談宴終日亮噉薤因¶
留白侃問曰安用此為亮云故可以種侃尤相稱歎曰¶
非惟風流兼有為政之實及至石頭又為峻將張曜所¶
敗亮送節傳以謝侃侃答曰古人三敗君侯始二當今¶
事急不宜數爾峻平後亮進見帝泥首謝罪乞骸骨逃¶
竄山海帝勞之曰此社稷之難非舅之責也亮乃求出¶
外鎮自効假節豫州刺史領宣城内史鎮蕪湖陶侃薨¶
<pb:KR2d0003_WYG_007-35a>¶
後拜都督江荆豫益梁雍六州諸軍事領江荆豫三州¶
刺史遷鎮武昌時王導輔政㑹石勒新死亮有開復中¶
原之謀乃以毛寳為豫州刺史與西陽太守樊峻俱戍¶
邾城又使陶稱為南中郎將入沔中弟翼為南蠻校尉¶
鎮江陵以陳囂為輔國將軍趣子午亮率大衆自進石¶
頭城為諸軍聲援乃上䟽朝廷議之㑹冦䧟邾城毛寶¶
等赴水死亮以處置失度陳謝自貶詔不許進拜司空¶
固讓不拜及導薨徴為司徒薨時年五十二將葬何充¶
<pb:KR2d0003_WYG_007-35b>¶
㑹之歎曰埋玉樹于土中使人情何能已三子彬羲龢¶
(案晉書初亮所乘馬的顱殷浩以為不利于主勸亮/賣之亮曰曷有已之不安而移之于人浩慙而止)冬¶
十月林邑獻馴象十一月復瑯琊比漢豐沛¶
七年春二月甲子朔日有食之己卯慕容皝遣使求假¶
燕王章璽許之三月戊戌皇后杜氏崩夏四月丁巳葬¶
恭皇后于興平陵后諱陵陽京兆人也鎮南將軍預之¶
曽孫祖錫父乂母裴氏名穆太傅主簿遐女孝武帝立¶
封裴氏為廣德君初穆渡江立第于南掖門外時以裴¶
<pb:KR2d0003_WYG_007-36a>¶
氏壽考故呼為杜姥宅在今縣東北三里東宫城南路¶
西后少有姿色及長猶無齒帝將納采之日夜齒生在¶
位七年年二十一崩無子先是三吳女子相與簮白花¶
望之如素奈傳言天公織女死為之著服至是后崩(案/外)¶
(戚傳乂字𢎞理性純和美姿容有盛名于江左王羲之/目之曰膚若凝脂眼如㸃漆此神仙人也桓彜亦曰衛)¶
(玠神清杜乂形清襲封當陽侯辟公府掾為丹陽丞卒/咸康初追贈金紫光禄大夫司徒蔡謨嘗言於朝日恨)¶
(諸君不見/杜𢎞理也)是月詔實編户王公已下皆正土斷白籍分¶
江乘縣西界置臨沂縣屬琅琊郡(案臨沂縣廢城在東/江獨石山西臨大江)¶
<pb:KR2d0003_WYG_007-36b>¶
(在今縣北/四十里也)秋八月引見群臣射宴於延賢堂九月罷太¶
僕官冬十二月除樂府雜伎罷安州癸酉侍中司空興¶
平伯陸玩薨　玩字士瑶吳郡吳人也父英兄&KR0110;&KR0110;與¶
玩少有雅望從兄機毎稱之曰我家世不乏公矣&KR0110;位¶
尚書玩器量淹雅元帝引為丞相叅軍時王導初過江¶
左思結人情求婚于玩玩對曰培塿無松栢薰蕕不同¶
器玩雖不才義不能為亂倫之始導乃止玩嘗詣導食¶
酪因而得疾與導牋曰僕雖吳人幾為傖鬼其輕易權¶
<pb:KR2d0003_WYG_007-37a>¶
貴如此明帝即位累遷進位侍中以疾辭後進吏部尚¶
書又讓不拜轉尚書左僕射蘇峻反玩潜說匡術以苑¶
城歸順賊平以功封興平伯除尚書令玩自辭讓詔優¶
答不許尋而王導郗鑒庾亮相繼而薨朝野咸以為三¶
良既沒邦國殄瘁以玩有德望乃遷侍中司空玩既不¶
得已受拜退謂賓客曰國家以我為三公是天下無人¶
也談者以為知言玩友人詣玩索酒盃酒㵼置梁柱間¶
呪曰當今乏材以爾為柱石莫傾人梁棟邪玩笑曰戢¶
<pb:KR2d0003_WYG_007-37b>¶
卿良箴玩雖登公輔謙讓不辟掾屬成帝勸之玩不得¶
已而所辟皆寒素有行之士性通雅不以名位格物誘¶
納後進謙若布衣縉紳之徒皆廕其德後疾篤上表乞¶
骸骨薨時年六十四詔給兵千人守冢七十家子始嗣¶
(案晉書玩次子納字祖言累遷位至尚書令見會稽道/子少年專政委任羣小乃望宫門而歎曰好家居纎兒)¶
(欲撞壊之邪朝士咸/服其忠純如是也)是月東陽太守張虞表稱郡民許¶
孜純孝詔旌表門閭蠲復其子孫　孜字季義東陽吳¶
寧人遭父母䘮建墓於縣之東山廬於墓自負土成墳¶
<pb:KR2d0003_WYG_007-38a>¶
鄉人或愍孜羸憊助其負土晝則不逆夜並除之遣妻¶
還本家一身自處鳥獸遊之時有鹿犯其松栢孜悲嘆¶
曰鹿獨不念我乎明日虎殺其鹿於松所孜見鹿死復¶
惆悵取而埋之虎復出於孜前自撲而死孜益歎息之¶
又埋其虎自後無犯纎介白鹿野雉嘗就馴宿年八十¶
餘卒邑人號所居為孝順里¶
八年春正月己未朔日有食之乙丑大赦天下二月豫¶
州刺史庾懌送酒與江州刺史王允之允之疑其有毒¶
<pb:KR2d0003_WYG_007-38b>¶
與犬犬斃允之懼表帝帝怒曰大舅已亂天下小舅復¶
欲爾邪懌聞服藥而死三月以武悼楊皇后配饗武帝¶
廟庭夏五月有馬色赤如血入於殿前盤旋走出莫知¶
其處六月庚寅帝不豫詔以瑯琊王岳為嗣曰瑯琊王¶
岳親則母弟體則仁長君人之風允塞時望肆爾王公¶
卿士其輔之以祗奉祖宗明祀壬辰引武陵王晞㑹稽¶
王昱中書監庾冰中書令何充並受遺顧命癸巳帝崩¶
于西堂秋十月丙辰葬興平陵在縣北七里鷄籠山陽¶
<pb:KR2d0003_WYG_007-39a>¶
與元帝同處案帝年五嵗即位立十八年年二十二諡¶
曰成皇帝廟號顯宗帝少聰敏有成人之量初南頓王¶
宗之誅也帝不時知及蘇峻平後問庾亮曰白頭翁何¶
在亮曰謀反伏誅帝泣謂亮曰舅言人作賊便殺之人¶
言舅作賊復若何亮懼變色然少為舅氏所制不親庶¶
政及長頗留心於萬機務在簡約嘗欲於後園作射堂¶
計用四十金以為勞費乃止雄武之度雖愧於前王恭¶
儉之德足追踨於徃烈矣¶
<pb:KR2d0003_WYG_007-39b>¶
　¶
　¶
　¶
　¶
　¶
　¶
　¶
　建康實録卷七¶
